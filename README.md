Hareket Algılayıcılı Güvenlik Sistemi
1. Proje Konusu ve Amacı
Bu proje, evlerdeki güvenliği artırmak amacıyla bir hareket algılama güvenlik sistemi
tasarlamayı hedeflemektedir. Sistem, evdeki olası hırsızlık durumlarını tespit edebilmek için
bir hareket algılama sensörü (PIR sensörü) kullanacak ve bu hareket algılandığında
kullanıcılara Telegram üzerinden anlık bildirim gönderecektir. Raspberry Pi Pico W, sistemin
ana kontrol birimi olarak kullanılacaktır.

2. Projenin Amacına Uygun Çözüm
Hedef, kullanıcıları evlerinde bir hareket algılandığında hızlı bir şekilde bilgilendirmektir. Bu
çözüm, özellikle evde kimsenin olmadığı durumlarda ev sahiplerinin veya güvenlik
görevlilerinin hızlı bir şekilde müdahale etmelerini sağlayacaktır.
3. İzlenecek Yol
Proje geliştirilirken aşağıdaki adımlar izlenecektir:

3.1. Araştırma ve Planlama: İlk olarak, güvenlik sistemlerinin genel işleyişi hakkında
bilgi toplanacaktır. PIR sensörlerinin çalışma prensibi, Raspberry Pi Pico ile nasıl
entegre edileceği ve bildirim sistemlerinin kurulumu araştırılacaktır.

3.2. Prototip Tasarımı: Raspberry Pi Pico W ve PIR sensörü ile basit bir prototip
kurulacak. İlk aşamada yalnızca hareket algılama ile mesaj bildirimi Telegram
üzerinden sağlanacaktır.

3.3. Test: Sistem kurulduktan sonra test edilecek ve yanlış alarm verme oranı düşük
seviyeye çekilecektir. Ayrıca, bildirimlerin zamanında ulaştığından emin olunacaktır.

3.4. Sonuç ve Değerlendirme: Son olarak, sistemin genel performansı değerlendirilir.

4. Sonuç
Bu hareket algılayıcılı güvenlik sistemi, evlerde güvenliği artırmak için pratik bir çözüm
sunmaktadır. Sistem, kullanıcıları anlık olarak bilgilendirecek ve böylece hırsızlık gibi
durumlara karşı hızlı bir şekilde önlem alınmasını sağlayacaktır. Proje, Raspberry Pi Pico ve
PIR sensörü kullanarak basit ama etkili bir güvenlik sistemi oluşturmayı amaçlamaktadır. 
